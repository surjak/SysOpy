## Zadanie 1. Porównanie wydajności systemowych i bibliotecznych funkcji We/Wy (55%)

* (30%) Celem zadania jest napisanie programu porównującego wydajność systemowych oraz bibliotecznych funkcji wejścia/wyjścia. Program operował będzie na przechowywanej w pliku tablicy napisów (rekordów). Dla uproszczenia pojedynczy napis będzie miał stałą wielkość. Nazwa pliku, wielkość oraz liczba  i długość napisów stanowić będą argumenty wywołania programu.

  Program udostępniać powinien operacje:
  
  * generate - tworzenie pliku z rekordami wypełnionego wygenerowaną losową zawartością (można wykorzystać wirtualny generator/dev/random) lub w wersji uproszczonej funkcję rand()
  * sort - sortuje rekordy w pliku (w porządku leksykograficznym), używając sortowania szybkiego. Kluczem do sortowania niech będzie wartość pierwszego napisu / rekordu.  Podczas sortowania w pamięci powinny być przechowywane jednocześnie najwyżej dwa rekordy (porównywanie dwóch rekordów).
  * copy - kopiuje plik1 do pliku2. Kopiowanie powinno odbywać się za pomocą bufora o zadanej wielkości rekordu.

  Sortowanie i kopiowanie powinno być zaimplementowane w dwóch wariantach:

  * sys - przy użyciu funkcji systemowych: read i write
  * lib - przy użyciu funkcji biblioteki C: fread i fwrite

Rodzaj operacji oraz sposób dostępu do plików ma być wybierany na podstawie argumentu wywołania,  np.:

./program generate dane 100 512 powinno losowo generować 100 rekordów o długości 512 bajtów (znaków)
do pliku dane,

./program sort dane 100 512 sys powinien sortować rekordy w pliku dane przy użyciu funkcji systemowych,
zakładając że zawiera on 100 rekordów wielkości 512 bajtów

./program copy plik1 plik2 100 512 lib powinno skopiować 100 rekordów pliku 1 do pliku 2 za pomocą funkcji
bibliotecznych z wykorzystaniem bufora 512 bajtów

* (25%) Dla obu wariantów implementacji przeprowadź pomiary czasu użytkownika i czasu systemowego operacji sortowania i kopiowania. Testy wykonaj dla następujących rozmiarów rekordu: 1, 4, 512, 1024, 4096 i 8192 bajty. Dla każdego rozmiaru rekordu wykonaj dwa testy różniące się liczbą rekordów w sortowanym pliku. Liczby rekordów dobierz tak, by czas sortowania mieścił się w przedziale od kilku do kilkudziesięciu sekund. Porównując dwa warianty implementacji, należy korzystać z identycznego pliku do sortowania (po wygenerowaniu, a przed sortowaniem, utwórz jego kopię). Zmierzone czasy zestaw w pliku wyniki.txt. Do pliku dodaj komentarz podsumowujący wnioski z testów.

## Zadanie 2. Operacje na strukturze katalogów (45%)

Napisz prosty odpowiednik programu find — program powinien implementować następujące opcje: '-mtime', '-atime' oraz '-maxdepth'.  W przypadku dwóch pierwszych, podobnie jak w przypadku find, argumentem może być: liczba (bezwzględna), liczba poprzedzonej znakiem '+' lub liczba poprzedzona znakiem '-'. Program ma wypisać na standardowe wyjście następujące informacje o znalezionych plikach:

* ścieżka bezwzględna pliku,
* liczbę dowiązań
* rodzaj pliku (zwykły plik - file, katalog - dir, urządzenie znakowe - char dev, urządzenie blokowe - block dev, potok nazwany - fifo, link symboliczny - slink, soket - sock) 
* rozmiar w bajtach,
* datę ostatniego dostępu,
* datę ostatniej modyfikacji.

Ścieżka podana jako argument wywołania może być względna lub bezwzględna.  Program nie powinien podążać za dowiązaniami symbolicznymi do katalogów.

Program należy zaimplementować w dwóch wariantach:

1. Korzystając z funkcji opendir(), readdir() oraz funkcji z rodziny stat (25%)
2. Korzystając z funkcji nftw() (20%)

W ramach testowania funkcji utwórz w badanej strukturze katalogów jakieś dowiązania symboliczne, zwykłe pliki i katalogi.
